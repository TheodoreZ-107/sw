# Μάθημα: Τεχνολογία Λογισμικού
## Ονοματεπώνυμο: Σάμιος Γεώργιος
## Αριθμός Μητρώου: Π2020023
## GitHub Profile: [p20sami](https://github.com/p20sami)
## Edpuzzle: p20sami P2020023
## Η ομάδα μου: [TheTimeParadox](https://github.com/TheTimeParadox)

### Πίνακας με σύνοψη των παραδοτέων και σύντομη αυτοαξιολόγηση εβδομάδας
| Εβδομάδα | [Όλα τα παραδοτέα βρίσκονται στην ίδια σελίδα της τελικής αναφοράς](https://epidrome.github.io/teaching/deliverables/) με τα προσωπικά στοιχεία σας (Όνομα, ΑΜ, github profile) και μαζί με αυτόν εδώ τον πίνακα περιεχομένων | Σύνδεσμος στην [εβδομαδιαία παρουσίαση προόδου στις συζητήσεις](https://github.com/courses-ionio/help/discussions/categories/show-and-tell) | Αυτοαξιολόγηση σύμφωνα με τα κριτήρια της αντίστοιχης άσκησης |
| --- | --- | --- | --- |
| 1 | [Δημιουργία ομάδας](https://epidrome.github.io/teaching/team/) + [Φορκ και δημιουργία σελίδας τελικής αναφοράς](https://epidrome.github.io/teaching/guide/), [προσθήκη πίνακα περιεχομένων](https://raw.githubusercontent.com/courses-ionio/sw/master/README.md), [συγγραφή της εισαγωγής](https://epidrome.github.io/teaching/intro/), αποστολή της εισαγωγής [για σχολιασμό στην συζήτηση](https://github.com/courses-ionio/sw/discussions/categories/show-and-tell) και καταγραφή του συνδέσμου συζήτησης δίπλα --> | [Discussions Link](https://github.com/courses-ionio/sw/discussions/1200) |Συγγραφή της εισαγωγής μου με τις προσδοκίες μου από το μάθημα|
| 2 | [Γραμμή εντολών](https://epidrome.github.io/teaching/cli) (systemd) και [διαδικασία συνεργασίας με pull request στον οργανισμό της ομάδας σας](https://epidrome.github.io/teaching/team) |[Discussions Link](https://github.com/courses-ionio/sw/discussions/1278) |Επέλεξα να χρησιμοποιήσω τα Arch Linux ως systemd σύστημα, όμως στη προσπάθεια να εγκαταστήσω γραφικό περιβάλλον για περισσότερη ευκολία το αποτέλεσμα ήταν να μην κάνει boot το σύστημα καθώς κάποια απαραίτητα πακέτα δεν λήφθηκαν. Μετά από πολλές ώρες troubleshooting κατάφερα να διορθώσω το πρόβλημα. Επίσης με την ομάδα μου δημιουργήσαμε τους κανόνες για την συνεργασία μας που θεωρώ πως είναι δίκαιοι. |
| 3 | Γραμμή εντολών (no systemd) | [Discussions Link](https://github.com/courses-ionio/sw/discussions/1278)| Κατάφερα να εγκαταστήσω τα Artix Linux στο VirtualBox, με επιτυχία. Σίγουρα ήταν μια αρκετά ιδιότροπη διαδικασία αλλά υπήρχε το θετικό πως βασίζονται στα Arch Linux, οπότε η εγκατάσταση είχε αρκετά κοινά σημεία. Θα μπορούσα να είμαι πιο προσεκτικός κατά την εγκατάσταση, καθώς είχα ξεχάσει να ρυθμίσω το boot sequence από το VirtualBox, οπότε όταν έφτασα στο σημείο να κάνω reboot το σύστημα όταν ολοκλήρωνα την εγκατάσταση, μου εμφανίστηκε ξανά το iso αντί για το σύστημα που εγκατέστησα. Έτσι αφού έσβησα την μηχανή που έφτιαξα, έκανα το troubleshooting και κατάλαβα το λάθος που είχα κάνει. Έτσι ξεκίνησα την εγκατάσταση εκ νέου με επιτυχία.|
| 4 | Κατασκευή του βιβλίου Α2 (συνεργατικά) | [Discussions Link](https://github.com/courses-ionio/sw/discussions/1385)| Πρόσθεσα την σημείωση μου σε ένα κομμάτι του βιβλίου που βρήκα ενδιαφέρον. Πιστεύω από άποψη συνοχής ταιριάζει καθώς αναλύει τη συγκεκριμένη παράγραφο με παραδείγματα. |
| 5 | Συμμετοχικό περιεχόμενο A1 + A2 | | |
| 6 | Γραμμή εντολών (no systemd, custom static blog generator) | | |
| 7 | συμμετοχικό περιεχόμενο B1 | | |
| 8 | Κατασκευή του βιβλίου Β2 (συνεργατικά) | | |
| 9 | συμμετοχικό περιεχόμενο B2 | | |
| 10 | Τελική αναφορά* | | |

## Εισαγωγή, δημιουργία ομάδας - 1ο παραδοτέο
Καλώς η κακώς, το λογισμικό πλέον αποτελεί ένα αναπόσπαστο κομμάτι της καθημερινότητας μας. Απο τα smartphone, τους υπολογιστές, τα ιατρικά μηχανήματα μέχρι τα έξυπνα
ψυγεία και τον φούρνο μικροκυμμάτων (ο οποίος περιέχει ένα πρόγραμμα που διαχειρίζεται όλες τις λειτουργίες) το λογισμικό βρίσκεται παντού. Αφενός, βοηθάει τον άνθρωπο
καθιστώντας απλούστερες και αυτοματοποιημένες κάποιες διαδικασίες όπως η προσκόμιση εγγράφων σε μια δημόσια υπηρεσία που πλέον γίνεται ηλεκτρονικά, αφετέρου όμως τείνει να αντικαθιστά τον άνθρωπο, στο όνομα της αυτοματοποίησης, όπως για παράδειγμα στα σύγχρονα τρένα που είναι απολύτως αυτόματα, στις τραπεζικές υπηρεσίες και σε μια γραμμή παραγωγής όπου η τεχνολογία και ο αυτοματισμός "κλέβουν" την εργασία του ανθρώπου. Είναι επομένως λεπτή η γραμμή που διαχωρίζει το που το λογισμικό βοηθάει τον άνθρωπο και που ξεκινάει να τον αντικαθιστά. Με αφορμή το παρόν μάθημα το οποίο ασχολείται με το λογισμικό, θα ήθελα να αποκτήσω τις γνώσεις οι οποίες θα μου επιτρέψουν μελλοντικά να αναπτύσσω λογισμικό το οποίο θα είναι μια βοήθεια στον άνθρωπο και θα είναι ένα χρήσιμο κομμάτι στη καθημερινότητα του, χωρίς όμως να παραβιάζει τον ίδιο τον άνθρωπο, παραδείγματος χάρην να είναι σε θέση παίρνει αυτό αποφάσεις για εκείνον που αφορούν την καθημερινότητα του ή ακόμη χειρότερα, να τον αντικαταστήσει. Παρατηρώντας όμως τα παραδοτέα, θα είμαι σε θέση να γνωρίσω λειτουργικά συστήματα τα οποία -όπως μέχρι πρότεινος- δεν γνώριζα, και κυριότερα έχω την περιέργεια να δω ιδίοις όμμασι τη διαφορά ανάμεσα στο systemd λειτουργικό σύστημα και σε ένα που δεν το διαθέτει και να δω τι κρύβει το καθένα. Μέσα από το συμμετοχικό περιεχόμενο, θα έχω την ευκαιρία να μελετήσω περιπτώσεις και ανθρώπους, τα οποία συνέβαλλαν στην ανάπτυξη του μοντέρνου λογισμικού όπως το ξέρουμε και οι οποίοι ήταν οι πατέρες της ανάπτυξης του λογισμικού που συνέβαλλαν στην διαμόρφωση του κόσμου και της καθημερινότητας όπως την γνωρίζουμε σήμερα χάρην στις ευκολίες που μας παρέχει το λογισμικό. Τέλος, με αφορμή την κατασκευή του βιβλίου, είμαι ενθουσιασμένος που θα έχω την δυνατότητα μου να συμβάλλω με το λιθαράκι μου σε ένα βιβλίο επιστημονικό, που αφορά την πληροφορική, ανθρώπους-ορόσημα καθώς και περιπτώσεις που έχουν συμβάλλει στην ανάπτυξη λογισμικού και συσκευών που γνωρίζουμε μέχρι σήμερα, μέσω της δουλειάς που έκαναν στο παρελθόν. Είναι άλλωστε σημαντικό να γνωρίζουμε την ιστορία είτε αυτή αφορά κάποια γεγονότα είτε λογισμικό και προιόντα του όπως στη προκειμένη περίπτωση.

## Γραμμή εντολών systemd και pull request πρός οργανισμό - 2ο παραδοτέο
Στο συγκεκριμένο παραδοτέο, ζητούμενο ήταν η εγκατάσταση ενός λειτουργικού συστήματος systemd, και η αρχή της συνεργασίας της ομάδας. Αρχικά, επέλεξα να χρησιμοποιήσω τα **Arch Linux** . Η εγκατάσταση ήταν αρκετά ιδιότροπη -όπως άλλωστε πολλοί αναφέρουν- καθότι ουσιαστικά χτίζουμε το λειτουργικό σύστημα οι ίδιοι και πρέπει να γνωρίζουμε αρκετές εντολές που σχετίζονται με την εγκατάσταση. Η εγκατάσταση έγινε σε εξωτερικό αποθηκευτικό μέσο (USB Drive) ώστε να μην διακινδυνέυσω τον υπολογιστή μου και τα περιεχόμενα του. Όσον αφορά το USB Drive, έπρεπε να γίνει μια μετατροπή στο φορμάτ, δηλαδή από MBR σε GPT που υποστηρίζουν τα σύγχρονα συστήματα UEFI, όπου η μετατροπή έγινε μέσω του CMD των Windows. Τέλος, έπρεπε να είμαι ιδιαίτερα προσεκτικός κατά την εγκατάσταση καθώς είναι εύκολο να επιλέξουμε καταλάθος τον σκληρό δίσκο του υπολογιστή αντί για το εξωτερικό μέσο κατά τη διαδικασία, πράγμα το οποίο θα σήμαινε πως θα έχανα τα Windows και ότι υπήρχε στον σκληρό μου δίσκο. Για την εγκατάσταση, συμβουλέυτηκα το Arch Wiki καθώς και tutorial στο YouTube καθώς με διευκολύνει να παρακολουθώ οπτικά και με επεξήγηση μια διαδικασία ώστε να την επαναλάβω. Δύο εντολές που χρησιμοποιήθηκαν ήταν το **neofetch** για να προβληθεί το εν χρήση λειτουργικό σύστημα και η εντολη **ps -p 1 -o comm=** ώστε να εμφανιστεί οτι το σύστημα χρησιμοποιεί **systemd** Παρακάτω, υπάρχει το σχετικό βίντεο και screenshot όπου φαίνεται το λειτουργικό σύστημα καθώς και ότι χρησιμοποιεί systemd, καθώς και μια άσκηση η οποία μέσω του εργαλείου [ntfy](https://ntfy.sh/) μπόρεσα να στείλω μια ειδοποίηση για ένα επερχόμενο άλμπουμ στο κινητό μου από την γραμμή εντολών. Πέραν αυτών σε αυτό το παραδοτέο, με την ομάδα μου ορίσαμε τους κανόνες συνεργασίας μας. Ολοκληρώνοντας, έφτιαξα ένα απλό shell script το οποίο συνδυάζει τα πακέτα **ntfy**, **lyrics-in-terminal**, **mpv** και **yt-dlp**. Συγκεκριμένα, ο χρήστης μπορεί να κατεβάσει όποιο τραγούδι επιθυμεί δίνοντας το link μέσω του πακέτου **yt-dlp** και μόλις ολοκληρωθέι η λήψη ο χρήστης ειδοποιείται για την ολοκλήρωση της όπως φαίνεται παρακάτω:

![dl](https://github.com/p20sami/randompics/blob/main/676E9984-AD71-4D6F-8CA3-B9290C410756.jpeg)

Στη συνέχεια έχει την επιλογή να το αναπαράγει μέσω του **mpv** και να δεί τους στίχους μέσω του **lyrics-in-terminal** που θα σταλθούν στο κινητό του μέσω του **ntfy**

![lr](https://github.com/p20sami/randompics/blob/main/00099FC1-D0C7-414D-B90C-CA48CF2079FA.jpeg)

Παρακάτω βρίσκονται και τα υπόλοιπα μέρη του παραδοτέου **(Update:Εγκατέστησα σε μεταγενέστερο χρόνο το γραφικό περιβάλλον KDE Plasma, καθώς πριν δεν είχα καθόλου γραφικό περιβάλλον και η εγκατάσταση ήταν μόνο γραμμή εντολών. Αυτό σαν αποτέλεσμα είχε κάθε φορά που ανέβαζα ένα βίντεο στο asciinema να πρέπει να σβήνω τον υπολογιστή μου για να το ανάψω εκ νέου και να μπώ από windows για να μπορέσω να δω και να πάρω το link του βίντεο και ακόμη χειρότερα, όταν έκανα κάποιο shell script η μοναδική λύση μου ήταν να το βγάλω φωτογραφία με το κινητό μου και να κάνω ξανά την διαδικασία να μπω απο windows και να γράψω στο github πάλι χειροκίνητα όλο το script για να το ανεβάσω. Έτσι, για πρακτικούς λόγους εγκατέστηκα το KDE Plasma ώστε να μην χρειάζεται αυτή η διαδικασία συνέχεια, καθώς μπορώ να κάνω όλα αυτά προαναφέρθηκαν μέσα από τα Arch Linux αντί να εναλλάσω συνέχεια λειτουργικά συστήματα.)**:

#### Shell Script: [Asciinema](https://asciinema.org/a/Zj27TGcM3Y7ras3obrRANySOq), [Κώδικας](https://github.com/p20sami/shell-scripts/blob/main/musicdownload.sh)

#### Συνεργασία: [Κανόνες](https://github.com/TheTimeParadox)

#### Asciinema: [Arch Linux Neofetch](https://asciinema.org/a/5T1OrDUUs8HdOgAI7I6h5LtIH), [Ntfy](https://asciinema.org/a/T0SzZRNdH3CkSOAj9XNFYHMmm), [Systemd](https://asciinema.org/a/t022LDN1gqDYpcTy78OpzLySD), [Updated Arch Linux Neofetch](https://asciinema.org/a/8FnTHQ2ysgaQnvH4gD3Tpg5ca)

#### Πηγές: [Arch Wiki Installation Guide](https://wiki.archlinux.org/title/installation_guide), [MBR To GPT](https://learn.microsoft.com/en-us/windows-server/storage/disk-management/change-an-mbr-disk-into-a-gpt-disk)

#### Screenshots: 
#### **Systemd**
 ![systemd](https://github.com/p20sami/randompics/blob/main/%CE%A3%CF%84%CE%B9%CE%B3%CE%BC%CE%B9%CF%8C%CF%84%CF%85%CF%80%CE%BF%20%CE%BF%CE%B8%CF%8C%CE%BD%CE%B7%CF%82%20(1877).png)
 #### **Neofetch**
 ![neofetch](https://github.com/p20sami/randompics/blob/main/%CE%A3%CF%84%CE%B9%CE%B3%CE%BC%CE%B9%CF%8C%CF%84%CF%85%CF%80%CE%BF%20%CE%BF%CE%B8%CF%8C%CE%BD%CE%B7%CF%82%20(1878).png)
 #### Ntfy:
 ![Ntfy](https://github.com/p20sami/randompics/blob/main/DDFA6D04-8052-4D33-8994-A7DB20DADDCB.jpeg)



## Γραμμή εντολών χωρίς systemd - 3ο Παραδοτέο
Για αυτή την εβδομάδα, ζητούμενο ήταν η εγκατάσταση ενός λειτουργικού συστήματος το οποίο δεν χρησιμοποιεί **systemd**. Μετά από έρευνα, κατέληξα να επιλέξω να εγκαταστήσω τα **Artix Linux** στο Oracle VirtualBox, τα οποία χρησιμοποιούν **OpenRC** αντί του systemd. Αξίζει να αναφερθεί, πως η εγκατάσταση σε VirtualBox, από αυτό που αντίκρυσα εγώ, είναι ακριβώς η ίδια με την εγκατάσταση σε πραγματικό υλικό, με τη μόνη διαφορά να είναι οτι απλώς κάνουμε partitions στον εικονικό δίσκο αντί στον πραγματικό. Ένας λόγος που με ώθησε στο να επιλέξω την συγκεκριμένη διανομή, είναι πως βασίζονται στα Arch Linux, οπότε ήταν μια ομαλή μετάβαση στο νέο σύστημα λόγω της προηγούμενης εμπειρίας με τα Arch Linux. Τα Artix χρησιμοποιούν το ίδιο packet manager με τα Arch το οποίο είναι το **pacman**, οπότε η εγκατάσταση ενός πακέτου γίνεται με την ίδια εντολή που θα γίνοταν και στα Arch (**sudo pacman -S**). Κάποια πακέτα όμως, επειδή για να λειτουργήσουν βασίζονται στο systemd, δεν μπορούσαν να εγκατασταθούν στο OpenRC. Εδώ προκύπτει ένας άλλος λόγος που επέλεξα τη συγκεκριμένη διανομή. Με κάποιες αλλαγές στο configuration αρχείο του pacman και το πακέτο **artix-archlinux-support** μπορούσα πλέον να εγκαταστήσω πακέτα του Arch Linux (μεταξύ άλλων και το asciinema) τα οποία δεν μπορούσαν να εγκατασταθούν πριν. (**Σημείωση**: Μέχρι τον Ιούνιο του 2021, τα Artix υποστήριζαν πακέτα του Arch Linux, αλλά απο εκεί και έπειτα η υποστήριξη by default σταμάτησε. Γιαυτό λοιπόν, έπρεπε να συμπεριληφθούν τα universe repositories στο configuration αρχείο του pacman, να εγκατασταθεί το πακέτο **artix-archlinux-support** για να συμπεριληφθούν τα πακέτα του extra, community και multilib. Έπειτα υπήρχαν οδηγίες στο τερματικό μετά την εγκατάσταση του πακέτου που υπεδείκνυαν αλλαγές που έπρεπε να γίνουν στο pacman config αρχείο. Μετά την διαδικασία αυτήν, μπορούσα να έχω πακέτα που υπήρχαν στα repositories του Arch αλλά όχι σε αυτά του Artix). Τέλος, για τους ίδιους λόγους με το 2ο παραδοτέο, εγκατέστησα το γραφικό περιβάλλον KDE Plasma. Αυτό που μου άρεσε, ήταν πως επειδή βασίζονται στα Arch, ήμουν σε θέση να εξατομικεύσω το σύστημα κατά τις επιθυμίες μου, που ήταν να το φέρω όσο πιο κοντά γίνεται στην εμφάνιση των Arch, για λόγους συνοχής και συμμετρίας. Παρακάτω, υπάρχει το βίντεο στο asciinema του παραδοτέου καθώς και screenshots. Για την εγκατάσταση, χρησιμοποιήθηκαν τα wikis των Artix και Arch Linux (αφού βασίζονται σε αυτά) με τις ανάλογες αλλαγές, καθώς και tutorial στο YouTube καθώς τα wikis έχουν αρκετά πράγματα αλλά αρκετές φορές δεν είναι αρκετά ξεκάθαρο το τι πρέπει να γίνει και αρκετές φορές δεν υπάρχει συνοχή (κοινώς, υπάρχουν εντολές "πεταμένες" στο wiki) με αποτέλεσμα να με μπερδεύουν. Για τις αλλαγές στο pacman config αρχείο, χρησιμοποιήθηκε το wiki του Artix Linux.

**Trivia: Γιατί όχι systemd? Πολλοί χρήστες εναντιώνονται στη χρήση του systemd ως initialization σύστημα, καθώς ξεφεύγει από την φιλοσοφία των Linux/Unix. Συγκεκριμένα, το systemd καταρρίπτει την φιλοσοφία του modularity το οποίο είναι η ύπαρξη πακέτων που κάνουν μια λειτουργία και όλα μαζί ενωμένα εκτελούν μια γενικότερη λειτουργία (στη προκειμένη, να αρχικοποιήσουν το σύστημα) , αποτελόντας ένα κεντρικό σύστημα το οποίο εκτελεί αυτή την γενικότερη λειτουργία. Το systemd έχει επίσης κατακριθεί για τις υπερβολικά πολλές λειτουργίες του (Feature Creep) και την αρχιτεκτονική του που θέλει διασυνδεδεμένα utilities και εξαρτήσεις, αφήνοντας στενά περιθώρια στους προγραμματιστές.**


#### Πηγές: [Artix Linux Wiki](https://wiki.artixlinux.org/Main/Installation), [Arch Linux Wiki](https://wiki.archlinux.org/title/installation_guide), [Arch Linux repositories support on Artix](https://wiki.artixlinux.org/Main/Repositories)

#### Asciinema: [Artix Linux Neofetch](https://asciinema.org/a/d1fGjtZcvlq1DjSvukSwY1f0h)

#### Screenshots: 

 ![neofetch](https://github.com/p20sami/randompics/blob/main/%CE%A3%CF%84%CE%B9%CE%B3%CE%BC%CE%B9%CF%8C%CF%84%CF%85%CF%80%CE%BF%20%CE%BF%CE%B8%CF%8C%CE%BD%CE%B7%CF%82%20(1883).png)

**Update: Σε μεταγενέστερο χρόνο, εγκατέστησα και τα Funtoo Linux τα οποία είναι source based και χρησιμοποιούν το OpenRC σε Oracle VM VirtualBox. Κατέληξα σε αυτή τη διανομή καθώς είναι αρκετά προσαρμόσιμο στις επιθυμίες ενός χρήστη.** Πρωτού όμως καταλήξω στα Funtoo, δοκίμασα να εγκαταστήσω τα Plan9 όπου η εγκατάσταση σταμάτησε νωρίς (συγκερκιμένα από την αρχή) καθώς δεν αναγνωρίζοταν το iso από το VirtualBox. Έπειτα δοκίμασα τα KISS Linux των οποίων η εγκατάσταση σταμάτησε στο βήμα 011 του [KISS Installation Guide](https://kisslinux.org/install#015) διότι δεν μπορούσαν να εγκατασταθούν κάποια πακέτα (συγκεκριμένα το perl) με αποτέλεσμα τα επόμενα βήματα να μην μπορούν να γίνουν.
Η εγκατάσταση των Funtoo ήταν επίπονη, καθώς χρειάστηκαν **πολλές ώρες και συγκεκριμένα 11 (!)** από την αρχή μέχρι το τέλος, ακολουθώντας εξ'ολοκλήρου το [Funtoo Installation Guide](https://www.funtoo.org/Install/Introduction) το οποίο ήταν **αναλυτικότατο και ίσως το καλύτερο installation guide από όσες διανομές έχω εγκαταστήσει.** Επειδή η εγκατάσταση έγινε σε VirtualBox με περιορισμένα χαρακτηριστικά, **οι χρόνοι των compile ήταν υψηλοί και ο υψηλότερος ήταν αυτός του kernel ο οποίος στην διαμόρφωση της εικονικής μου μηχανής με 2,7GB RAM περίπου, 25GB χώρο και 1 πυρήνα πήρε πάνω από 4-5 ώρες για να κάνει compile** . Πέτυχα την εγκατάσταση στη δεύτερη προσπάθεια καθώς στην πρώτη απελπίστηκα από τον χρόνο που χρειάζοταν το compile του kernel οπότε το διέκοψα με σκοπό να δοκιμάσω κάποιες άλλες διανομές που προαναφέρθηκαν. Παρακάτω, υπάρχει το link για το βίντεο στο asciinema.
#### Asciinema: [Funtoo Linux Neofetch](https://asciinema.org/a/GAESyrujsnquOjSFl0tO9lOEs)

![neofetchv2](https://github.com/p20sami/randompics/blob/main/%CE%A3%CF%84%CE%B9%CE%B3%CE%BC%CE%B9%CF%8C%CF%84%CF%85%CF%80%CE%BF%20%CE%BF%CE%B8%CF%8C%CE%BD%CE%B7%CF%82%20(1885).png)

## Κατασκευή του  βιβλίου Α2 - 4ο παραδοτέο
Σε αυτό το παραδοτέο, το ζητούμενο ήταν η συνεισφορά στο βιβλίο με μια σημείωση μας. Συγκεκριμένα, πρόσθεσα μια παράγραφο στο κεφάλαιο 4 του βιβλίου σχετικά με παράδειγμα και χρήσεις γλωσσών οπτικού προγραμματισμού και την αντίθετη πλευρά, παράδειγμα και χρήσεις συγγραφής πηγαίου κώδικα. Η προσθήκη στο κεφάλαιο έγινε με την αρίθμηση του [text](https://github.com/mibook/text/blob/main/ch04.txt) του repository του βιβλίου του μαθήματος καθώς στο παραγόμενο pdf, το 4ο κεφάλαιο εμφανίζεται σαν 6ο. Παρακάτω, υπάρχει screenshot της προσθήκης μου, links πρός τις προσθήκες μου στον οργανισμό, link προς το ομαδικό βιβλίο αλλά και τα αντίστοιχα link προς τα προσωπικά μου αποθετήρια.

#### Ομαδικά Link: [Φίλτρο Lua](https://github.com/TheTimeParadox/kallipos/blob/master/additionfilter.lua)/[make-latex.sh](https://github.com/TheTimeParadox/kallipos/blob/master/make-latex.sh)/[Screenshot σημείωσης](https://github.com/p20sami/randompics/blob/main/%CE%A3%CF%84%CE%B9%CE%B3%CE%BC%CE%B9%CF%8C%CF%84%CF%85%CF%80%CE%BF%20%CE%BF%CE%B8%CF%8C%CE%BD%CE%B7%CF%82%20(1887).png)/[Αρχείο .md σημείωσης](https://github.com/TheTimeParadox/kallipos/blob/master/additionc4/visualide.md)/[Ομαδικό βιβλίο](https://github.com/TheTimeParadox/kallipos/blob/master/book.pdf)

#### Ατομικά Link:  [Φίλτρο Lua](https://github.com/p20sami/kallipos/blob/master/additionfilter.lua)/[make-latex.sh](https://github.com/p20sami/kallipos/blob/master/make-latex.sh)/[Αρχείο .md σημείωσης](https://github.com/p20sami/kallipos/blob/master/additionc4/visualide.md)

#### Σημείωση:
![add](https://github.com/p20sami/randompics/blob/main/%CE%A3%CF%84%CE%B9%CE%B3%CE%BC%CE%B9%CF%8C%CF%84%CF%85%CF%80%CE%BF%20%CE%BF%CE%B8%CF%8C%CE%BD%CE%B7%CF%82%20(1887).png)



## Συμμετοχικό περιεχόμενο Α1+Α2 - 5ο παραδοτέο
-

## Γραμμή εντολών, custom static blog generator - 6o παραδοτέο
-

## Συμμετοχικό περιεχόμενο Β1 - 7ο παραδοτέο
-

## Κατασκευή του βιβλίου Β2 - 8ο παραδοτέο
-

## Συμμετοχικό περιεχόμενο Β2 - 9ο παραδοτέο
-

## Επίλογος και τελική αναφορά - 10ο παραδοτέο
-
