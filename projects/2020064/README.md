# Μάθημα: Τεχνολογία Λογισμικού

- ### Ονοματεπώνυμο: Γεώργιος Ελευθεριάδης
- ### Αριθμός Μητρώου: Π2020064
- ### Οργανισμός: [GENESIS](https://github.com/Genesis-The-Beginning)
- ### GitHub Profile: [GeorgiosEleftheriadis](https://github.com/GeorgiosEleftheriadis)
<br />
<br />

## Πίνακας Περιεχομένων

| Εβδομάδα | Παραδοτέα | Σύνδεσμος στην εβδομαδιαία παρουσίαση προόδου | Αυτοαξιολόγηση σύμφωνα με τα κριτήρια της αντίστοιχης άσκησης |
| ------- | ---------- | --------------------------------------------- | ------------------------------------------------------------- |
| 1 | - [Δημιουργία ομάδας](https://github.com/Genesis-The-Beginning) <br /> - [Φορκ και δημιουργία σελίδας τελικής αναφοράς](https://github.com/GeorgiosEleftheriadis/sw/blob/2020064/projects/2020064/README.md) <br /> - [Προσθήκη πίνακα περιεχομένων](#πίνακας-περιεχομένων) <br /> - [Συγγραφή της εισαγωγής](#εισαγωγή) <br/> - [Αποστολή της εισαγωγής στην συζήτηση](https://github.com/courses-ionio/sw/discussions/1204) <br /> | [Σύνδεσμος στην εβδομαδιαία παρουσίαση](https://github.com/courses-ionio/sw/discussions/1204) | Θεωρώ πως αποτύπωσα πλήρως τις προσωπικές ανάγκες και στόχους που έχω από το μάθημα ενώ διέκρινα συνολικά τα οφέλη τα οποία μπορώ να αποκτήσω κατά την ενασχόλησή μου με αυτό. Επίσης, εγώ και οι συμφοιτητές μου προβήκαμε επιτυχώς στην δημιουργία ενός ψηφιακού οργανισμού με σκοπό την κοινή συνεργασία και επίλυση των ζητουμένων του μαθήματος. |
| 2 | - [Γραμμή εντολών(systemd)](#2η-εβδομάδα) <br /> - [Διαδικασία συνεργασίας με pull request στον οργανισμό της ομάδας]() | [Σύνδεσμος στην εβδομαδιαία παρουσίαση](https://github.com/courses-ionio/sw/discussions/1289) | Αυτήν την εβδομάδα κατάφερα να γνωρίσω και να χρησιμοποιήσω ένα ενδιαφέρον εργαλείο το οποίο μου επιτρέπει να μπορώ να λαμβάνω ειδοποιήσεις σχετικά με τις διεργασίες μου απευθείας στην επιφάνεια του διαχειριστή παραθύρων μου αλλά και στο κινητό μου. Μέσα από αυτήν την διαδικασία, είχα την ευκαιρία να μελετήσω πράγματα τα οποία αφορούν τους διακομιστές ειδοποιήσεων των Linux καθώς επίσης και τον τρόπο με τον οποίο διάφορες διεργασίες μπορούν να ανταλλάζουν πληροφορίες μέσω του πρωτοκόλλου D-Bus, καταφέρνοντας εν' τέλει να προσθέσω και στην δικιά μου εγκατάσταση έναν λειτουργικό διακομιστή ειδοποιήσεων, πράγμα το οποίο δεν είχα κάνει μέχρι στιγμής. |
| 3 | [Γραμμή εντολών <br> (no systemd)](#3η-εβδομάδα) | [Σύνδεσμος στην εβδομαδιαία παρουσίαση](https://github.com/courses-ionio/sw/discussions/1415) | Αυτήν την εβδομάδα είμαι ευχαριστημένος καθώς προέβηκα επιτυχώς στην χειροποιήτη εγκατάσταση μιας νέας source-based διανομής, της οποίας η διαδικασία εγκατάστασης μου προσέφερε αρκετές σημαντικές γνώσεις και δεξιότητες.|
| 4 | Κατασκευή του βιβλίου Α2 (συνεργατικά) | | |
| 5 | Συμμετοχικό περιεχόμενο A1 + A2 | | |
| 6 | Γραμμή εντολών (no systemd, custom static blog generator) | | |
| 7 | συμμετοχικό περιεχόμενο B1 | | |
| 8 | Κατασκευή του βιβλίου Β2 (συνεργατικά) | | |
| 9 | συμμετοχικό περιεχόμενο B2 | | |
| 10 | Τελική αναφορά* | | |
<br />
<br />

## Εισαγωγή

Φεύγοντας από το μάθημα της Επικοινωνίας Ανθρώπου-Υπολογιστή το προηγούμενο έτος, οι γνώσεις και οι δεξιότητες που αποκομήσαμε είχανε ως αποτέλεσμα το να μπορέσουμε να γίνουμε περισσότερο συνειδητοποιημένοι, τόσο σαν άνθρωποι όσο και σαν φοιτητές ενός τμήματος Πληροφορικής. Είδαμε πως ο στόχος της Διάδρασης Ανθρώπου-Υπολογιστή δεν είναι απλά η σχεδίαση εύχρηστων συστημάτων που θα κάνουν πιο φιλική την αλληλεπίδραση μεταξύ του ανθρώπου και του υπολογιστή, αλλά κυρίως η σχεδίαση συστημάτων των οποίων η χρήση θα επαυξάνει σε συλλογικό επίπεδο τις νοητικές ικανότητες του ατόμου. Είδαμε επίσης πως ο προγραμματισμός της Διάδρασης αποτελεί μια αρκετά περίπλοκη διαδικασία η οποία συνδυάζει τόσο ψηφιακές όσο και κοινωνικές-ανθρωπιστικές δεξιότήτες [1], ενώ καταφέραμε να διακρίνουμε την εκπαιδευτική αξία του υπολογιστή, η ορθή χρήση του οποίου υποβοηθάει το άτομο στο να καλλιεργηθεί πνευματικά. Μέσα απ' όλα αυτά, καταφέραμε στο τέλος να συνθέσουμε μια διαφορετική εικόνα για τον υπολογιστή και να τον παρομοιάσουμε με ένα μουσικό όργανο, ένα μουσικό όργανο το οποίο αποτελεί μια διεπαφή η οποία συνδυάζοντας νου και σώμα μας επιτρέπει να ανακαλύψουμε νέες αλλά και να αξιοποιήσουμε πλήρως τις ήδη κατέχουσες δυνατότητές μας. Με άλλα λόγια, καταλάβαμε πώς δεν θα πρέπει να είμαστε απλοί χρήστες της τεχνολογίας οι οποίοι θα απολαμβάνουν τις δήθεν ανέσεις που προσφέρει η τυφλή εξέλιξή της αλλά αντιθέτως, θα πρέπει να φροντίσουμε η τεχνολογία να αναπτύσσεται και να χρησιμοποιείται ως ένα εργαλείο το οποίο θα επαυξάνει τις ανθρώπινες δεξιότητες και θα βρίσκει λύση στις πραγματικές ανάγκες-προβλήματα που μας ταλαιπωρούν.

Έναν χρόνο αργότερα και έχοντας αυτά κατά νου, καλούμαστε πλέον μέσα από το μάθημα της "Τεχνολογίας Λογισμικού" να μελετήσουμε την διαδικασία σχεδίασης και ανάπτυξης λογισμικού τόσο σε θεωρητικό όσο και σε πρακτικό επίπεδο. Μέσα από τις διαθέσιμες ασκήσεις γραμμής εντολών μας δίνεται η δυνατότητα να ενισχύσουμε τις γνώσεις και τις δεξιότητες που αποκτήσαμε πειραματιζόμενοι με το εναλλακτικό σύστημα που εγκαταστήσαμε το προηγούμενο έτος και παράλληλα να εμβαθύνουμε σε θέματα λογισμικού/αρχιτεκτονικής μελετώντας τα χαρακτηριστικά και τις λειτουργίες και άλλων νέων συστημάτων. Το συνεργατικό κομμάτι του συμμετοχικού περιεχομένου και της κατασκευής του βιβλίου θα μας δώσουν την ευκαιρία να μελετήσουμε σε ευρύτερο πλαίσιο συστήματα, λογισμικά καθώς και τον τρόπο σκέψης ιστορικών προσώπων στον χώρο αλλά και αντίστοιχα να αποκτήσουμε μια hands-on εμπειρία με διαθέσιμες τεχνολογίες κατασκευής βιβλίου.

Ένα από τα λάθη για τα οποία μετανιώνω αυτά τα τρία χρόνια που βρίσκομαι στην σχολή είναι το γεγονός πως τις διάφορες γνώσεις τις οποίες αποκόμισα όλον αυτόν τον καιρό δεν έχω καταφέρει να τις συνδυάσω και να τις εντάξω-εφαρμόσω σε ένα προσωπικό μου έργο. Αν και το κίνητρο και οι ιδέες υπάρχουνε, δηστυχώς φαίνεται πως λείπει η όρεξη και το θάρρος τα οποία με κρατάνε σε μια κατάσταση συνεχούς αδράνειας. Μια σημαντική ανάγκη λοιπόν που έχω από την ενασχόλησή μου με το μάθημα αυτό είναι το να μπορέσω να αποκτήσω αυτήν την όρεξη και το θάρρος το οποίο χρειάζομαι και το οποίο θα με ωθήσει στο να προσπαθήσω να υλοποιήσω ιδέες και φαντασία. Ένα ακόμα πολύ σημαντικό κομμάτι στο οποίο θα με βοηθήσει το μάθημα είναι το κομμάτι της ομαδικότητας-συνεργατικότητας, καθώς όπως είχα δηλώσει και πέρυσι είναι ένα κομμάτι από το οποίο δεν είχα μείνει ευχαριστημένος από τον εαυτό μου και θα ήθελα να βελτιωθώ. Γενικότερα, φεύγοντας από το μάθημα περιμένω να δώ τον εαυτό μου ακόμα πιο συνειδητοποιημένο σε ότι αφορά την τεχνολογία, τον άνθρωπο και τον τρόπο με τον οποίο μπορούμε να συνδυάσουμε αυτά τα δύο ώστε να γίνουμε καλύτεροι τόσο σε ατομικό όσο και σε συλλογικό επίπεδο.
<br />
<br />

> But what first motivated me wasn't anything I read. I just got mad seeing the machines ripping up the woods. <br /> - Theodore Kaczynski

### Αναφορές

**_[1] Χωριανόπουλος, Κ. (2016). Ο προγραμματισμός της διάδρασης: από τον επιτραπέζιο στον κινητό και διάχυτο υπολογισμό. Αθήνα: Κωνσταντίνος Χωριανόπουλος._** 
<br />
<br />
<br />

## 2η Εβδομάδα

Τα παραδοτέα της δεύτερης εβδομάδας αφορούσαν την πραγματοποίηση μιας άσκησης γραμμής εντολών σε λειτουργικό σύστημα με systemd και επίσης τον προσδιορισμό και την δημόσια καταγραφή των κανόνων συνεργασίας μεταξύ των μελών του οργανισμού μας. 

Αρχικά θα ήθελα να αναφέρω πως χρησιμοποιώ την διανομή των [Arch Linux](https://archlinux.org), την οποία έχω εγκαταστήσει ήδη στον σκληρό μου δίσκο από το προηγούμενο έτος κατά την ενασχόλησή μου με το μάθημα της Επικοινωνίας Ανθρώπου-Υπολογιστή: 
<br />


<p align="center">
<img src="https://github.com/GeorgiosEleftheriadis/sw_utils/blob/main/GIFS/Intro.gif" width="auto" height="auto"/>
</p>

<br />

Έχοντας λοιπόν μια λειτουργική εγκατάσταση, αποφάσισα να πραγματοποιήσω την πρώτη άσκηση της [κατηγορίας SW](https://github.com/epidrome/dokey#software), της οποίας τα παραδοτέα αφορούσαν την εμφάνιση-αποστολή ειδοποιήσεων τόσο στον υπολογιστή όσο και σε ένα κινητό τηλέφωνο, κάθε φορά που μια χρονοβόρα διεργασία λάμβανε τέλος (π.χ. μεταγλώττιση προγράμματος, λήψεις αρχείων και άλλα). Χρησιμοποίησα το εργαλείο [ntfy](https://github.com/dschep/ntfy), το οποίο και εγκατέστησα ακολουθώντας τις [σχετικές οδηγίες](https://github.com/dschep/ntfy#install).

Αρχικά δοκίμασα να ενσωματώσω το εργαλείο στο shell μου (bash) ώστε να λαμβάνω ειδοποιήσεις κάθε φορά που τελειώνει μια εντολή, σύμφωνα και με όσα αναφέρονταν [εδώ](https://github.com/dschep/ntfy#install), ωστόσο διαπίστωσα πως για να γίνει αυτό έπρεπε πρώτα να εγκαταστήσω έναν [notification server](https://wiki.archlinux.org/title/Desktop_notifications), καθώς διαθέτω window manager και όχι ολοκληρωμένο γραφικό περιβάλλον. Για τον λόγο αυτό και ακολουθώντας τις οδηγίες που βρήκα [εδώ](https://wiki.archlinux.org/title/Desktop_notifications#Notification_servers), προέβην στην εγκατάσταση του [notification-daemon](https://archlinux.org/packages/?name=notification-daemon) το οποίο εν συνεχεία όρισα σαν ένα [D-Bus service](https://wiki.archlinux.org/title/D-Bus) ώστε να εκτελείται αυτόματα κάθε φορά που μια εφαρμογή επιχειρούσε να στείλει ειδοποιήσεις, με το αποτέλεσμα να φαίνεται παρακάτω: 
<br />


<p align="center">
<img src="https://github.com/GeorgiosEleftheriadis/sw_utils/blob/main/GIFS/ntfy-desktop.gif" width="600" height="auto"/>
</p>

<br />

Το επόμενο σκέλος της άσκησης αφορούσε την αποστολή ειδοποιήσεων σε ένα κινητό τηλέφωνο. Ακολουθώντας και πάλι τις οδηγίες στο αποθετήριο της εφαρμογής, εγκατέστησα το ntfy αυτήν την φορά χρησιμοποιώντας τα telegram extras, έτσι ώστε να μπορώ να στείλω ειδοποιήσεις στην εφαρμογή του Telegram μέσα από το τερματικό. Δεν θα μπορούσαν και απο εδώ να λείπουν τα προβλήματα, καθώς απ' ότι φάνηκε ένα dependency που χρησιμοποιούσε το ntfy και συγκεκριμένα το [telegram-send](https://pythonhosted.org/telegram-send/) εμφάνιζε κάποια bug στον κώδικά του για την έκδοση 20.0 η οποία ήταν και η εγκατεστημένη. Βρίσκοντας το σχετικό issue [εδώ](https://github.com/dschep/ntfy/issues/260), κατάφερα να βρώ ένα [workaround](https://github.com/rahiel/telegram-send/issues/115#issuecomment-1368728425) και εν' τέλει να εκπληρώσω τα ζητούμενα, όπως φαίνεται παρακάτω:
<br />


<p align="center">
<img src="https://github.com/GeorgiosEleftheriadis/sw_utils/blob/main/GIFS/ntfy-telegram.gif" width="auto" height="auto"/>
</p>

<br /> 

## 3η Εβδομάδα

Τα παραδοτέα της τρίτης εβδομάδος αφορούσαν την εγκατάσταση ενός νέου λειτουργικού συστήματος το οποίο θα βασίζεται σε αρχιτεκτονικά στοιχεία πέραν των γνωστών [systemd](https://systemd.io) και [graphical system installer](https://en.wikipedia.org/wiki/Debian-Installer), τα οποία συναντάμε στις περισσότερες διανομές Linux καθώς και στα Windows/MacOS. Για την εκπλήρωση των ζητουμένων, μετά και από μια αποτυχημένη προσπάθεια εγκατάστασης των [KISS](https://kisslinux.org), επέλεξα και εν΄τέλει κατάφερα να εγκαταστήσω την διανομή [Gentoo Linux](https://www.gentoo.org) στην εικονική μηχανή [Virtual Box](https://www.virtualbox.org), καθώς δεν χρησιμοποιεί ούτε graphical installer αλλά διαφέρει και στο γεγονός πως ακολουθεί μια πιο παραδοσιακή και διαφανής τεχνική όσων αφορά την εκκίνηση και τον έλεγχο των διεργασιών του συστήματος, καθώς χρησιμοποιεί το [OpenRC](https://wiki.gentoo.org/wiki/OpenRC) σαν [init system](https://en.wikipedia.org/wiki/Init) και όχι σύγχρονα [αμφιλεγόμενα](https://nosystemd.org) στοιχεία λογισμικού όπως το systemd. 

- Asciicast:
<p align="center">
<a href="https://asciinema.org/a/568151" target="_blank"><img src="https://asciinema.org/a/568151.svg" width="500" height="auto" alig="center"/></a>
</p>

<br />

Τo Gentoo αποτελεί μία [source-based](https://lwn.net/Articles/27599) διανομή η οποία βασίζεται στην εγκατάσταση και μεταγλώττιση (τοπικά) του πηγαίου κώδικα των στοιχείων λογισμικού που χρησιμοποιεί, εν' αντιθέσι με τις περισσότερες διανομές Linux οι οποίες είναι binary-based και βασίζονται σε προ-μεταγλωττισμένα (pre-compiled) στοιχεία λογισμικού. Με άλλα λόγια, δίνεται στον χρήστη η δυνατότητα να μπορεί να "χτίζει" πακέτα λογισμικού μεταγλωττίζοντας ο ίδιος τον πηγαίο κώδικα του εκάστοτε πακέτου τοπικά στον υπολογιστή του, χρησιμοποιώντας τον διαχειριστή πακέτων [Portage](https://wiki.gentoo.org/wiki/Portage) που προσφέρει η διανομή. Επίσης, μέσω των [USE flags](https://wiki.gentoo.org/wiki/USE_flag), το Gentoo μας δίνει την δυνατότητα να ορίζουμε για κάθε πακέτο διάφορες επιλογές οι οποίες είναι διαθέσιμες μόνο κατά την φάση της μεταγλώττισης ή να ορίζουμε εμείς το ποιες βιβλιοθήκες/βοηθήματα-dependencies θα [συνδεθούν](http://csapp.cs.cmu.edu/2e/ch7-preview.pdf) με το κάθε πακέτο.

Συνεπώς λοιπόν, σε αντίθεση με τις binary-based διανομές οι οποίες προσφέρουν εκτελέσιμα αρχεία τα οποία έχουνε χτιστεί με τρόπο τέτοιο ώστε να μπορούν by-default να υποστηριχθούν από ένα μεγάλο εύρος υλικο-λογισμικού, οι source-based διανομές πάνε ένα βήμα παραπέρα και αφήνουν τον χρήστη να καθορίσει ο ίδιος τον τρόπο με τον οποίο θα "χτιστεί" το λογισμικό, δίνοντας του την δυνατότητα να μπορεί να το βελτιστοποιήσει ειδικά για το δικό του μηχάνημα και βάση των δικών του προσωπικών επιλογών.
Επίσης, ένα ακόμα προτέρημα της διανομής είναι το αίσθημα ασφαλείας που έχει ο χρήστης ως προς τι ενσωματώνει στο μηχάνημά του, καθώς δεν χρειάζεται να εμπιστευτεί ένα τελικό εκτελέσιμο αρχείο το οποίο δεν γνωρίζει τι εμπεριέχει αφού έχει έυκολη πρόσβαση στον πηγαίο κώδικα κάθε πακέτου τον οποίο μπορεί να μελετήσει, τροποποιήσει και εν΄ συνεχεία μετατρέψει ο ίδιος σε εκτελέσιμο εφόσον το επιθυμεί. 

Σε σύγκριση με την διανομή των Arch Linux, η οποία είναι binary-based και της οποίας είμαι χρήστης, θεωρώ πως το Gentoo αλλά και γενικότερα οι source-based διανομές αποτελούν ένα αρκετά πιο σημαντικό εκπαιδευτικό εργαλείο. Σημαντική διαφορά και αρκετά αμοιβαία σε σχέση με τα Arch είναι το γεγονός πώς εγκατέστησα το βασικό μου σύστημα εγκαθιστώντας και μεταγλωττίζοντας ο ίδιος τον πηγαίο κώδικα, ενώ είχα την ευκαιρία να ασχοληθώ και με την διαδικασία μεταγλώττισης του πυρήνα του συστήματος, η οποία μου έδωσε μια βασική ιδέα του πού και πώς πρέπει να κοιτάξω εάν κάποια στιγμή στο μέλλον χρειαστεί να εξυπηρετήσω κάποιες ειδικές ανάγκες τις οποίες θα έχω από το σύστημά μου (π.χ. υποστήριξη υλικού, εκκίνηση συστήματος σε υλικό με περιορισμένους πόρους, επέκταση του ίδιου του πυρήνα και αρκετά άλλα). Συνεπώς, σε σχέση με το Arch, γνώρισα ένα σύστημα το οποίο με την πάροδο του χρόνου μου δίνει την δυνατότητα να το παραμετροποιήσω σε ακόμα μεγαλύτερο βαθμό ενώ επίσης με φέρνει πιο κοντά στο λογισμικό, καθώς με εκθέτει σε διάφορα πράγματα τα οποία αφορούν την διαδικασία ανάπτυξής του, προσφέροντάς μου εν΄τέλει μεγαλύτερη δύναμη και ελευθερία ώστε να μπορώ να κάνω αυτό ακριβώς το οποίο επιθυμώ με το μηχάνημά μου.
